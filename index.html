<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ekhoe, a legjobban fejlődő rapper Magyarországon</title>
    <style>
        @import url('https://fonts.googleapis.com/css2?family=Roboto+Condensed:ital,wght@0,100..900;1,100..900&display=swap');
        </style>
    <link rel="stylesheet" href="style.css">
</head>
<body>
    <video autoplay muted loop id="spanomu">
        <source src="ekhoe - Spanom ugyanez ft. Kolg8eight, Csoky.mp4" type="video/mp4">
    </video>
        <h1>Ekhoe</h1>
    <img src="artworks-L3YUwscwUZhSn5Ka-ysYUug-t500x500.jpg" alt="Fotó Ekhoe-ról">
    <div id="content">
        <p>A 20 éves Tircs András, vagyis Ekhoe az egyik legdinamikusabban fejlődő rapper Magyarországon.
        Ahhoz képest, hogy alig 3 éve kezdte el publikálni az első zenéit, ma már az egyik leghallgatottabb előadó Magyarországon.
        Ekhoe-val nem sokkal a Sose Alszok című új nagylemeze megjelenése után beszélgettünk az After Podcastban a bristoli éveiről, Pogány Indulóval való barátságáról és arról, miért tűnt el pár napra a netről a legújabb albuma.</p>
        <p>Az adást még jóval korábban, körülbelül egy héttel a Sose Alszok nagylemez megjelenése után vettük fel. Eredetileg más időpontra volt megbeszélve az interjú, de Ekhoe az utolsó pillanatban lemondta, ugyanis éppen aznap derült ki, hogy az egész album elérhetetlenné vált Spotifyon.</p>
        <p>Mint kiderült, a Spanom ugyanez című szám alapján két amerikai producer is dolgozott, akikkel valamilyen anyagi nézeteltérés történt. Mint Ekhoe elmondja a műsorban, az előre megbeszélt szerzői jogok után még 250 dollár készpénzt is kértek a dal megjelenése után, majd egyszerűen leszedették az albumot, hiába kaptak meg minden megbeszélt pénzt. A nézeteltérést végül sikerült rendezni, és azóta is elérhető az album, rajta több olyan dallal, amelyek átlépték már a fél-egymillió lejátszást is Spotifyon, mint a már említett Spanom ugyanez, a Százszorszép, a Jó modor 2 vagy a Smash.</p>
        <p>Ekhoe már a magyar trapszíntér második hullámához tartozik. Tinédzserként az On the Low (OTL) kollektíva bulijain keresztül ismerte meg a közeget, majd az első zenéi után kezdték el felfedezni. Előtte meglehetősen hektikus életet élt. Tatabányán született, és egy kifejezetten nagy családban nőtt fel (kilencen vannak testvérek, ő pont a középső gyerek), akikkel sokat költöztek, és jellemzően falun éltek. „Alapjáraton vallásos embernek neveltek a szüleim, és annak is tartom magam igazából, de nyilván ez elég nehezen összekapcsolható a mostani élettel, amit élek” – meséli, majd rátérünk arra, hogy középiskolás korában kiköltöztek mindannyian az angliai Bristolba, és ő is ott végezte már el az iskolát.</p>
        <p>„Nem terveztem visszajönni magyarba, mert még el akartam kezdeni kint egy hangmérnöki képzést, és arra akartam továbbtanulni. Csak aztán nyaranta mindig visszajöttem, és annyi lett a koncert, hogy nem tudtam visszamenni szeptemberben az iskolába. És akkor így alakult ki, hogy itt maradtam Magyarországon” – meséli azzal kapcsolatban, hogy a zenéi már akkor nagyot mentek itthon, amikor még Angliában élt, és akkora igény alakult ki a fellépéseire, hogy az előzetes tervei ellenére hazaköltözött. Ugyan nem akart róla nagyon mesélni, de arra utalt az interjúban, hogy Bristolban azért kemény emberek között lógott, és ahogy mondja, nem a zene volt a középpontban, hanem „a gang és a fegyverek inkább”.</p>
        <p>A népszerűségének köszönhetően elképesztően sok megkeresést kap, és ugyan vállal olyan bulikat, amelyeket 10 éve még hakninak hívtak az emberek, egyre többször kell visszautasítania másokat. „Van egy nagyon-nagyon piros határ, amit nagyon nem akarok átlépni. És emiatt már nagyon sok dolgot offoltam, nagyon sokféle interjút, nagyon sokféle ilyen TikTok-forgatást is” – meséli, majd végül azzal zárja a gondolatmenetet, hogy</p>
        <h2>„zenész akarok lenni, nem internetfigura”.</h2>
        <p> Közismerten nagyon jó barátságot ápolnak Pogány Indulóval, akivel egy bulin ismerkedtek meg, és annyira jóban lettek, hogy utána rögtön elmentek stúdiózni. A barátságuk azért különösen érdekes külső szemlélőként, mert amíg Pogány Induló (vele egyébként majdnem pont egy éve beszélgetettem az Afterben, az az adás itt nézhető meg) abszolút a régi iskolás hiphophangzást képviseli, addig Ekhoe egyértelműen a trap és new school rapzenékben érzi magát otthon. Ahogy mondja, ha a szegedi Pogány Induló éppen Budapesten van, akkor heti 3-4 napot is együtt töltenek. Adja magát a kérdés, hogy akkor miért nem csinálnak közös kollablemezt, amire röviden annyit válaszol, hogy már 3-4 közös számuk el is készült azóta, de többet nem mond.</p>
    </div>
</body>
</html>